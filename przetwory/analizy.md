Przetwory babci
===============

2017(2018?) przetwory u Babci
-----------------------------

Parametry:

- jedna partia czarnych porzeczek z samym cukrem, druga z dżemixem. W drugiej
  zastąpiliśmy kroki 3 i 4 instrukcjami z dżemixu. Cukier wsypywaliśmy nie
  czekając na zagotowanie; gotowaliśmy 2 minuty (od pojawienia się wyraźnych
  bąbelków).

Wyniki:

- porzeczki z dżemiksem są słabe - płynące i mniej smaczne (chyba za kwaśne).
  Dużo lepiej wychodzi z samym cukrem (1:1)
- maliny (dla mnie) lepiej nie same, tylko mieszane z borówką albo jeżyną



2019-07-13 porzeczki u Babci
----------------------------

Parametry:

- czarne 1:1 cukru
- dwie partie przecieru z czerwonej porzeczki: jedna 0.8:1 cukru, druga 1.2:1
  cukru

Wyniki:

- czerwone porzeczki z mniejszą ilością cukru wyszły zupełnie płynne


2019-07-17 porzeczki białe u Ani
--------------------------------

Parametry:

- 1600 g porzeczki (po oskubaniu)
- 700 g cukru

Wyniki:

- wyszły jaśniejsze niż rok temu
- w smaku trochę inne, ale nie bardzo
- nie za bardzo słodkie (może można dać więcej cukru?)
- dobre jako dodatek do sera i do sernika
- szybko się psują po otwarciu :/


2019-07-21 przecier porzeczkowy
-------------------------------

Parametry:

- 900 g przecieru z białej porzeczki
- 450 g cukru
- ok. 1h gotowania w garnku

Wyniki:

- brunatno-bordowy kolor (dość ciemny)
- niezła klarowność
- bardzo trudno nalewać bo lepi się do brzegu garnka
- ok 400-500 ml gotowego dżemu (trochę wykipiało)
- mocno słodki
- bardzo intensywny, esencjonalny
- gęsty (podobny do standardowej czarnej porzeczki)
- bardzo łatwo kipi, trzeba cały czas przy nim stać


2019-07 borówki amerykańskie
----------------------------

Kilka serii dżemu z borówek amerykańskich od Babci.

Uwagi ogólne:

- łyż. pektyn = 1 zupełnie płaska (wyrównana nożem) łyżeczka pektyny amidowanej
- wszystkie partie myte pod bieżącą wodą, następnie miksowane ręcznym blenderem
  do dość gładkiej konsystencji, mieszane z cukrem (z ew. dodatkiem pektyn) i
  potem podgrzewane.
- słoiki serii A, B i C wyparzane w piekarniku
- słoiki serii D, E, F, G i H wyparzane wrzątkiem
- serie F, G i H były robione po kilku dniach, z dość zleżałych borówek
- miałem sporo problemów z brudzeniem gwintów i ścianek słoików przy nalewaniu

Parametry:

- (A) 750 g borówki, 190 g cukru (1:4), bez pektyn, podgrzane do 75 st. C
- (B) 750 g borówki, 500 g cukru (2:3), bez pektyn, 74 st.
- (C) 750 g borówki, 190 g cukru (1:4), 1 op. dżemixu (30 g), ~75 st.
- (D) 600 g borówki, 60 g cukru (1:10), 1 łyż. pektyn, 75 st.
- (E) 600 g borówki, 60 g cukru (1:10), 1 łyż. pektyn, gotowane przez
  kilkanaście minut
- (F) 600 g borówki, 60 g cukru (1:10), 1 łyż. pektyn, 2 łyżki soku z cytryny,
  95 st.
- (G) 900 g borówki, 300 g cukru (1:3), 300 g wody, 6 łyż. pektyn, 3 łyżki soku
  z cytryny, 95 st.
- (H) 1450 g borówki, 350 g cukru (1:4), 4 łyż. pektyn, 85 st.
- (I) powtórne przetworzenie ok. 3/5 partii H (podgrzanie w garnku) z dodaną
  laską wanilii. 

Wyniki:

- A i B (bez dżemiksu ani pektyn) płynne (w opinii degustatorów zbyt płynne do
  zastosowań kanapkowych)
- wszystkie pozostałe dobrze ścięte
- B raczej za słodkie, zarówno wg mnie jak i rodziny (Belków i Warchołów)
- borówki z dżemiksem smakują wyraźnie inaczej niż bez (C vs A)
- zdania co do dodatku cytryny są podzielone, niektórym smakowała bardziej
  innym mniej
- G wyszły bardzo gęste (chyba najbardziej ścięte ze wszystkich); spokojnie
  można było dać mniej pektyn.
- zasadniczo z zestawu A, B, F i H faworytem wydawała się H.
- przy porównaniu A, C i H (z Łukaszem) wygrała H. Co ciekawe, pomimo
  nominalnie takiej samej zawartości cukru, C i H wydawały się zdecydowanie
  słodsze. Możliwe, że to oznacza że same borówki bardzo różnią się między sobą
  (czemu wcale bym się nie dziwił).
- ogólnie rzecz biorąć H ma bardzo dobrą konsystencję, chociaż możliwe że
  wystarczyłoby mniej pektyn.
- sprawdziłem że po ponownym podgrzaniu dżem robi się płynny, a potem znowu
  zastyga - można bez problemu przelewać do innych słoików
- wygląda na to, że gotowany dżem jest smaczniejszy: w porównaniu D i E oboje z
  Anią woleliśmy E. Był nie tylko trochę słodszy (co można tłumaczyć
  odparowaniem wody), ale miał też inny kolor (bardziej nasycony i bardziej
  czerwony) i smak owoców był wyrazistszy (smakował prawie jak dżem jagodowy).
- jeden słoik G zaczął pleśnieć :( moj wybór między F i G: G.
  F za kwaśny i trochę za rzadki. G mógłby być ciut mniej słodki, ciut rzadszy
  i ciut bardziej cytrynowy.


2019-08 drugi rzut borówki
--------------------------

Chcę sprawdzić, czy pektyny rzeczywiście wpływają na smak. Poprzednie wyniki
mogły być niemiarodajne, ponieważ dżemy z pektynami i bez były robione z
różnych partii borówek.

Parametry:

- procedura: zblendowanie, dodanie cukru wymieszanego z pektynami, podgrzanie
  do ok. 80 st.C
- 570 g borówek na partię, cukier w proporcji 1:3
- partia J: bez pektyn
- partia K: 0.5 płaskiej łyżeczki pektyn
- partia L: 1 płaska łyżeczka pektyn

Wyniki:

- z jednej partii wychodziło ok. 540 ml dżemu
- okazuje się, że przy dostatecznie dokładnym blendowaniu można uzyskać na tyle
  gładką konsystencję, że daje się nalewać z garnka (przynajmniej do tych
  dużych słoików).
- ogólnie rzecz biorąc różnica w konsysencji nie była duża; nawet L była niezbyt gęsta
- któryś z dużych słoików zaczął pleśniieć :/ mimo że wszystkie były mocno zassane
- oceniając w oderwaniu od pozostałych, partia K wydaje się mieć optymalną
  konsystencję i dobrą słodkość.  co ciekawe, nawet partia J była dobrze
  ścięta. Prawdopodobnie dlatego, że owoce były mniejsze (bardziej wysuszone
  albo po prostu więcej skórki, mniej miąższu)
- w smaku prawie identyczne. W J minimalnie bardziej czuć słodycz niż w L.


### Wyniki po roku

B - bardzo słodkie

I lepsze od H; pełniejsze w smaku (też słodsze, co niekoniecznie jest zaletą),
aromat waniliowy wyczuwalny ale nie przytłacza.

K i L bardzo podobne; K słodsze i minimalnie bardziej wodniste.

C mocniejsze w smaku od K i L - dość kwaśne i trochę słodsze, zdecydowanie
gęstsze (aż za bardzo). Raczej gorszze od K i L.

D kiepskie, rzadkie i wodniste w smaku. H dużo lepsze - świetna konsystencja,
wyrazisty smak, nie za słodkie ani nie za kwaśne.  E dużo lepsze od D. E chyba
najbardziej ze wszystkich przypominają w smaku jagody.

E i H bardzo dobre, trudno wybrać - H słodsze, E bardziej kwaskowe. H minimalnie gęstsze. 

F wyraźnie kwaskowe, mało intensywny aromat. Konsystencja dobra. Zdecydowanie
lepsze od D, ale gorsze od E.  G słodsze od F, bardzo gęste, trochę mało
intensywne ale niezłe.

Generalnie zblendowanie borówek jest korzystne - są wygodniejsze w jedzeniu i
nalewaniu, a różnicy w smaku raczej nie ma.


2019-08 borówki+maliny
----------------------

Pierwsze 3 partie przygotowane z Babcią (2019-08-04), wg przepisu na dżemixie
(wymieszać owoce z dżemixem, zagotować, dodać cukier, zagotować przez dwie
minuty, rozlewać). Czwarta partia przygotowana przeze mnie w domu 2 dni później
(cukier z pektynami dodany od razu, też zagotowane).

Parametry:

- Partie A i B z całych owoców, C i D zblendowane ręcznym blenderem. Ponieważ
  borówki były małe i dość twarde, w partiach A i B raczej się nie rozpadły i
  zostały całe owoce.
- były 3 partie malin: 1. i 2. ładne (sucha i mokra, raczej takie same) i 3.
  mikra.
- borówki starałem się wymieszać tak, żeby we wszystkich partiach były takie
  same.
- (A) 1kg borówki, 1kg maliny (1. partia), 2 dżemixy, cukier 1:3
- (B) 800g borówki, 800g maliny (2. partia), 2 dżemixy, cukier 1:3
- (C) 600g borówki, 600g maliny (3. partia), 1 dżemix, cukier 1:3
- (D) 450g borówki, 450g maliny (1. partia), 1 płaska łyżeczka pektyn, cukier
  1:3

Wyniki:

- Pierwsze partie mocno słodkie (można by dać mniej cukru)
- Partia D też mocno słodka (mogłaby być mniej) i niezbyt gęsta (jeszcze nie
  cieknąca, ale wyraźnie rzadsza niż zeszłoroczne)
- partia D w porównaniu z dżemem z 2017 o wiele bardziej słodka, a za to jakby
  mniej owocowa. Podejrzewam, że partia z 2017 miała inne proporcje malin do
  borówek.
- partia B w porównaniu z dżemem z 2017 bardziej słodka i gęstsza (trochę za
  gęsta, wolałbym odrobinę rzadszą)
- partia D dużo rzadsza niż B.
- (po roku) C słodsze i bardziej malinowe od B; moim zdaniem lepsze


2019 maliny
-----------

parametry

- wszystko zgodnie z instrukcją dżemiksu

wyniki

- wspaniałe!
- świetna konsystencja
- świetny balans słodyczy i kwaśności
