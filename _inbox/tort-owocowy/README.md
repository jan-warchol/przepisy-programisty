Tort owocowy
============

![przykładowy tort](https://github.com/jan-warchol/przepisy-programisty/releases/download/v1.0-beta-photos/tort.2.jpg)

To nie jest przepis na konkretny tort, a raczej zbiór metod wykonania i
elementów konstrukcyjnych (_klasa abstrakcyjna_).

Biszkopt
--------

Wg [tego przepisu](../biszkopt/).

Kompozycja
----------

* Dla urozmaicenia warto zrobić warstwę w której jest coś chrupiącego. Na razie
  najlepiej sprawdzały mi się prażone orzechy laskowe posiekane w ćwiartki.
* W celu zwiększenia liczby warstw można zastosować trik układając
  pseudowarstwę z herbatników petit beurre (TODO: zdjęcie) - mają też inną
  konsystencję niż biszkopt, więc urozmaicą smak.
* Dobrze sprawdza się warstwa dżemu owocowego własnej produkcji, ale żeby była
  wyraźna i nie wsiąkła otoczenie należy zaimpregnować biszkopt, tzn.
  posmarować go cienką warstwą kremu przed położeniem dżemu.

Krem
----

Zasadniczo baza do kremu to bita śmietana, można dodać serka mascarpone.
* śmietanka 30 lub 36%
* mascarpone najlepiej włoskie, np. Galbani - jest dużo lepsze od tanich
  polskich
* wszystkie składniki muszą być bardzo dobrze schłodzone - kilka godzin w
  lodówce (najlepiej całą noc)
* ubijam w metalowym garnku lub innym naczyniu (wydaje mi się, że ubija się
  lepiej niż w plastikowej misce)
* dla jeszcze lepszego efektu wkładam garnek do zamrażalnika przed ubijaniem,
  żeby zachować zimno w trakcie
* można dodać trochę cukru (TODO: sprecyzować), zależnie od tego jak słodkie są
  inne składniki
* po dodaniu ubitej śmietany do mascarpone najpierw wszystko robi się znowu
  płynne, a dopiero potem gęstnieje i jakby ubija się na nowo

Owoce
-----

dobrze sprawdzają się:
- świeże truskawki
- świeże i mrożone maliny
- mrożone jagody (świeże pewnie też)
- świeże borówki amerykańskie (mrożone raczej nie)
- brzoskwinie z puszki
- ananas z puszki

kiepsko wypadły:
- winogrona


Uwagi
-----

* biszkopt najlepiej kroić długim, cienkim nożem z falistymi ząbkami
  * spiczaste zęby będą rwać biszkopt
  * niektóre noże do chleba są bardzo grube i też rwą biszkopt
