_Autor przepisu: Kacper Peek_

## Składniki

- 200 g gorzkiej czekolady (60-70%)
- kostka masła (200 g)
- 6 jajek
- cukier

## Przygotowanie

- Nastawić piekarnik na 160 stopni
- Do miski w kąpieli wodnej wrzucić pokawałkowane masło, na wierzch pokruszoną
  czekoladę. Rozpuścić.
- Oddzielić białka od żółtek. Najpierw ubić białka, potem dodawać po jednym
  żółtka. Na koniec stopniowo dosypywać cukier, cały czas miksując, i
  sprawdzając smak (piana musi być tylko trochę słodka, finalne ciasto będzie
  miało dwukrotnie mniejszą objętość).
- Nadal miksując małym strumieniem wlewamy roztopioną czekoladę z masłem.
- Przelewamy całość do formy i pieczemy około 45 minut (piekąc jakieś 30 minut
  w większej temperaturze możemy dostać fancy ciasto z płynnym środkiem, ale mi
  mniej ono smakuje i jest niepraktyczne).
- Możemy podawać na gorąco, najlepiej
  z sorbetem truskawkowym lub bitą śmietaną.

Do umycia garnka po maśle i czekoladzie świetnie nadaje się woda z kąpieli
wodnej.
