Książka kucharska ze szczyptą nauki
-----------------------------------

*Uwaga: repozytorium jest w fazie alfa.*

*For English, click [here](README-en.md).*

### Co to jest?

Moim celem jest stworzenie książki kucharskiej z przepisami tak dokładnymi, że
zawsze się udają i każdemu wychodzą tak samo. I są pyszne :-)

Co więcej, chciałbym zeby przepisy były ogólne i wyczerpujące. Nie wystarczy mi
przepis na *jakąś* bezę, *jakiś* sernik, *jakąś* polewę czekoladową - chcę
zgłębić temat i opisać, jak zmiana poszczególnych czynników wpływa na efekt
końcowy, jak przeciwdziałać często występującym problemom itp.

### Dlaczego repozytorium na GitHubie?

* ciągle udoskonalam te przepisy i chcę mieć kompletną historię zmian
* potrzebuję platformy do dyskusji nad wprowadzanymi udoskonaleniami
* chcę zachęcić czytelników do sugerowania poprawek w duchu Open Source
* tak jest śmiesznie :-)

### Zmiany w przepisach i dodawanie nowych

Zapraszam do wysyłania [Pull
Requestów](https://github.com/jan-warchol/pan-deser/pulls) z propozycjami :-)
Oczywiście, jak w każdym szanującym się projekcie, nowe przepisy (i istotne
zmiany w istniejących) powinny zostać przetestowane - najlepiej upiec
egzemplarz i dać mi do spróbowania ;-)

### Ale ja nie jestem programistą!

Spokojnie, przepisy są napisane normalnym językiem. Gdyby coś okazało się
niezrozumiałe, proszę o kontakt (najlepiej przez otwarcie
[issue](https://github.com/jan-warchol/pan-deser/issues)).

### Ciasto z Twojego przepisu nie udało się

Koniecznie [otwórz issue](https://github.com/jan-warchol/pan-deser/issues/new)
i opisz, co się stało. Postaram się poprawić przepis tak, żeby następnym razem
było doskonałe.

### Dlaczego Pan Deser?

To moje przezwisko w [CodiLime](https://www.codilime.com/), gdzie pracowałem
jako Deployment Engineer. Tak często przynosiłem do pracy różne smakołyki, że
koledzy mówili na mnie "Pan Deser", i nawet dostałem nieoficjalnie stanowisko
*Chief Baking Officer* ;-)
